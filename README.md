# Sammanfattning av projektet

Jag är överlag inte super nöjd med det här projektet. När vi fick uppgiften att vidare utveckla den första uppgiften vi gjorde så borde jag ha gått tillbaka och skapat en bättre struktur för hela projektet där jag kontrollerade mer med javascript än att använda innerHTML för att hantera innehållet på de olika sidorna. Jag tyckte det var en acceptabel lösning fram tills att jag ville introducera dynamiska element på de olika undersidorna vilket skapade problem då jag inte renderar html elementen i undersidorna och måste då hantera all dynamisk DOM-manipulation från main filen. JS funktionerna fungerar som dom ska, så slutresultatet blev som jag ville, men resan dit var lite bökigare än vad den behövde vara. Till skillnad från gruppprojektet i den här kursen där vi hade en konkret plan från dag 1 så blev det lite för mycket improvisation i det här projektet, så det är något jag bör lägga mer fokus på i framtida projekt. 

Men för att fokusera på det jag är nöjd med och styrkorna av det här projektet så är jag ändå nöjd med js delen av projektet. Jag tycker själva implementationen av min renderingslogik var lyckad då jag ville göra den så skalbar som möjligt, vilket den är. Jag tycker jag lyckats få in dragbara element med vanilla js på ett bra sätt och hur jag hanterade på att hålla koll på den positionella relationen mellan de olika dragbara elementen. 

# Teoretiska frågor

 - ## Vad kan man utveckla m.h.a av Javascript inom frontend?
Vid all form av dynamiskt innehåll så underlättar javascript markant. Idag så är html kraftfullt nog för att klara mycket på egen hand, men för att som inte är en statisk hemsida så finns det få anledningar till att inte använda javascript. Så jag skulle säga att frågan är snarare 'Vad kan man inte uvbeckla m.h.a javascript inonm frontend?' där svaret är väldigt få saker. En av de få begränsningar är kommunikationen till externa resurser som inte är en simpel url, t. ex. en databas. Föurtom det så är den enda begränsningen din fantasi. 

- ## Vad är JSON och hur används det inom frontend?
JSON, som står för JavaScript Object Notation är ett textformat för att standardisera hur man kan spara och skicka text mellan enheter. Att ha en standard för ett textformat hjälper förstås på många olika sätt, både att det gör det lättare för användaren att sätta sig in i och förstå hur själva texten är sparad men även för att underlätta interaktionen mellan olika verktyg som använder JSON. Om det är så att du har en publik API så hjälper det förstås otroligt mycket om man använder en standard så att klienten som försöker använda APIet lätt kan förstå datan som den får tillbaka. Att använda JSON specifikt, istället för andra alternativ som XML eller CSV, har fördelar och nackdelar. Några av fördelarna är att JSON, som man kan förstå från namnet, är väldigt likt javascript object och kan då simpelt översättas om till just javascript objekt. Det är också ett ganska kompakt format som inte förlorar allt för mycket läsbarhet. En nackdel, som kommer från det faktum att det är så kompakt, är att man inte kan specifiera vilken typ av data ett värde ska vara, som man t ex kan göra i XML. 

- ## Vad är HTTP och varför bör man som frontendutvecklare ha kunskap om det och dess protokoll?
HTTP är protokollet som används vid kommunikationen mellan olika sidor och resurser. Att förstå den teoriska delen av protokollet och vad som faktiskt händer i backgrunden kanske inte är otroligt viktigt som en frontendutvecklare, men att förstå vad det innebär är vitalt när man ska kommunicera med andra resurser online. När du kommunicerar med en annan resurs så måste du veta på vilket sätt du vill interagera med den resursen, t ex om du bara vill begära information eller om vill modifiera data på den resursen. Att ha en grundlig förståelse för HTTP underlättar också för att förstå svaret du får på din begäran, speciellt när det är något som inte fungerar som du förväntade dig. 

[Netlify link](https://luminous-starburst-c21892.netlify.app/)